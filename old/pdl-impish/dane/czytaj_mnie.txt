###################################
# PDU - Polska Dystrybucja Ubuntu #
# skrypt instalacyjny             #
###################################

Niniejszy skrypt powstał aby przyśpieszyć instalację Ubuntu i dostosowanie jego
do polskich warunków. Skrypt wprowadza następujące zmiany w systemie:

- aktualizuje system i instaluje zestaw pakietów przewidziany dla polskiej
  wersji językowej (tłumaczenia, słowniki itp.),

- instaluje polskie czcionki w tym z projektu polskaczcionka.pl,

- dodaje zestaw przydatnych poleceń za pomocą tzw. aliasów,

- przyspiesza uruchamianie Libre Office,

- usuwa czcionki azjatyckie,

- wprowadza zmiany w ustawieniach GNOME: ulepszenia wyglądu,
  zmiana ustawień terminala, gedit i monitora systemu, zmiana
  wyświetlania ikon poprzez zamianę dziedziczenia "Humanity,hicolor"
  na "Papirus,Humanity,hicolor" w motywie Yaru (polepsza to styl
  i wygląd ikon jako całości),

- wprowadza obsługę plików webm i dds (generowanie miniaturek w Nautilusie),

- rozbudowa poleceń kontekstowych w ikonach startowych (*.desktop),

- instaluje z podstawowego repozytorium dodatkowe oprogramowanie,

- dodaje tapety dla pulpitu,

- kilkanaście pomniejszych zmian i ustawień systemu.
  
Wszystkie zmiany zachodzą tylko w profilu bieżącego użytkownika więc skrypt
trzeba uruchomić dla każdego lokalnego użytkownika osobno. Nie dotyczy to
instalowanych pakietów i programów w /usr/local/ oraz poprawki w dziedziczeniu
brakujących ikon. Dzięki temu wszelkie zmiany są łatwe do odwrócenia - zwykle
wystarczy założyć nowe konto i przenieść pliki z pominięciem katalogów
 ~/.config oraz ~/.local.

Uwaga pakiet manpages-pl nie jest instalowany z powodu konfliktu zależności.
Jest to błąd w Ubuntu Hirsute (21.04). Zainstalowanie tego pakietu powoduje
usunięcie pakietów istotnych do uruchomienia pulpitu. Jeśli przez przypadek
zainstalujesz ten pakiet to w celu napraw należy ponownie zainstalować meta-
pakiet ubuntu-desktop. Wskazówka - podczas uruchamiania systemu w celu przej-
ścia do konsoli naciśnij jednocześnie klawisze CTRL+ALT+F2.
